---
layout: default
title: Eixample Respira
lang: ca 
---

{% include index_header.html %}

## Manifest

Som una plataforma veïnal, apartidista, del districte de l’Eixample de Barcelona que compartim una gran preocupació per la mala qualitat de l’aire que respirem diàriament, els nivells de soroll i l'alta ocupació de l'espai públic per part dels vehicles privats.

Al nostre districte, des de l’any 2010, se sobrepassen de forma sistemàtica els nivells legals de diòxid de nitrogen (NO²), i patim a diari una qualitat de l’aire molt per sobre dels nivells màxims exigits per l’Organització Mundial per la Salut.

Els nostres carrers són veritables autopistes urbanes, per exemple:

- Carrer Aragó (6 carrils) 85.635 vehicles/dia
- Gran Via (8 carrils) 56.694 vehicles/dia
- Carrer Marina (6 carrils) 42.252 vehicles/dia
- Carrer València (4 carrils) 29.817 vehicles/dia


Cotxes i motos, tot i representar tan sols un 24% dels desplaçaments a la ciutat, són la principal font de contaminació i soroll, tot monopolitzant pel seu ús exclusiu la major part de l’espai públic.

L’Eixample és el districte més poblat de Barcelona, amb una densitat de població de les més altes d’Europa: 356,3 hab/ha. Al districte hi ha 53 escoles bressol, 47 escoles infantils i de primària, 32 centres d’educació secundària, batxillerat i FP i 1 escola d’educació especial

Segons l’informe de salut de l’Agència de Salut Pública de Barcelona, al districte la causa principal de mort en els homes és el càncer de pulmó, la malaltia isquèmica del cor (inclou angina de pit i infart cardíac) i la malaltia cerebrovascular (inclou ictus), i en les dones el càncer de mama, el càncer de pulmó, la demència senil i l’Alzheimer

Segons el Doctor Jordi Sunyer, investigador de l’Institut de Salut Global de Barcelona:

> Si a Barcelona tinguéssim els nivells de qualitat de l’aire recomanats de l’Organització Mundial per la Salut, deixarien de produir-se 1 de cada 3 ictus, 2 de cada 10 infarts de miocardi, i 2 de cada 10 càncers de pulmó.

Per no parlar dels nombrosos estudis que correlacionen contaminació amb casos d’asma infantil i deficiències en el desenvolupament cerebral dels infants.

L’aire que respirem cada dia, cada instant, a casa nostra, en els nostres carrers, a les nostres escoles, ens està perjudicant greument la salut.

És per això que exigim a l’administració pública, Ajuntament de Barcelona, Generalitat de Catalunya i Govern de l’Estat Espanyol, una solució immediata a aquest greu problema de salut pública

* Barcelona, maig de 2019 *

  <div class="row">
    <div class="col-sm-8" style="margin: 0 auto;">
      <div class="mainheading">
        <h2 class="posttitle">Fes-ne difusió:</h2>
        <p>Fes click a la imatge i fes servir les opcions de compartir del teu dispositiu per fer-ho amb els teus grups de Whatsapp o la xarxa social que facis servir.</p>
      </div>
    </div>
  </div>

  <div class="row">
    <div class="col-sm-8" style="margin: 0 auto 40px;">
      <a class="flyer" href="{{ site.baseurl }}/assets/images/flyer_20190721cat.jpg">
        <img src="{{ site.baseurl }}/assets/images/flyer_20190721cat.jpg"/>
      </a>
      <a class="flyer" href="{{ site.baseurl }}/assets/images/flyer_20190721cas.jpg">
        <img src="{{ site.baseurl }}/assets/images/flyer_20190721cas.jpg"/>
      </a>
    </div>
  </div>

